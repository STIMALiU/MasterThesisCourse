
Jesper Ekberg
Folkhälsochef
036-32 42 01 | 072-246 86 88
jesper.ekberg@rjl.se 

Folkhälsa och sjukvård
Region Jönköpings län
www.rjl.se

cid:image001.png@01D0EB09.D4C6DD60
 
 
Psykisk hälsa projektet
Syftet med studien är att kartlägga självrapporterad psykisk hälsa i Sydöstra sjukvårdsregionen (Jönköping, Kalmar och Östergötlands län) i åldrarna 18-44 år. Syftet är också att analysera skillnader mellan olika grupper i befolkningen och beskriva om och hur människor söker vård för psykiska besvär. Studien ska vara ett underlag för beslut om hur vård och förebyggande verksamhet ska utformas i framtiden. Ett urval av befolkningen i aktuella åldersgrupper har besvarat en enkät med bakgrundsfrågor som ålder, kön, socioekonomisk status mm, psykiska besvär, psykiskt välbefinnande, fobi, depression och ångest etc, alkohol- och tobaksvanor, samt kontakter med sjukvården och behandling. Det är en tvärsnittsstudie.
 
Datainsamlingen är avslutad och grundläggande analyser påbörjade. Finns möjlighet till fördjupningsanalyser utifrån önskemål efter samråd med projektgruppen.
 
Folkhälsoenkät Ung
Syftet med studien är att få en aktuell bild, och att kunna följa utvecklingen, av hälsa samt drog- och levnadsvanor bland ungdomar i Jönköpings län. Resultatet ska ligga till grund för hur arbete med ungdomars levnadsvanor i länet prioriteras med syfte att ge unga medborgare i Jönköpings län bästa möjliga förutsättningar till ett bra liv. Undersökningen är en totalundersökning bland de elever som går i grundskolans årskurs 9 och gymnasiets år 2. Ungdomarna har svarat på en webbenkät under lektionstid med bakgrundsfrågor som kön, socioekonomisk status mm, levnadsvanor som fysisk aktivitet, mat, sömn, tobak och alkohol, fysisk och psykisk hälsa, trivsel och trygghet i skolan, fritiden etc.
 
Datainsamling är genomförd 2011, 2013 och 2015, det är upprepade tvärsnittstudier. Finns således möjlighet att titta på utveckling över tid. Grundläggande, deskriptiv rapport är skriven för respektive undersökningsår. Finns möjligheter till fördjupningsrapporter utifrån önskemål i samråd med projektgruppen.
 
Hälsolyftet
I samband med hälsosamtal, med syfte att förbättra hälsa och levnadsvanor, svarar 40, 50, 60 och 70-åringar i Jönköpings län, sedan år 2012 på enkäter om fysisk och psykisk hälsa, levnadsvanor som fysisk aktivitet, matvanor, sömn, tobak och alkohol, väldbefinnande, mm. De genomgår också en hälsoundersökning med mätning av längd, vikt, blodtryck, blodfetter, blodsocker mm, vilket också finns i databasen. Det finns en databas med möjligheter till fördjupningsanalyser utifrån önskemål i samråd med projektgruppen. Även detta är tvärsnittsdata.
 
Miljöhälsoenkäten
År 2015 skickades en miljöhälsoenkät ut till (bl a) 2000 slumpvis utvalda personer i Jönköpings län, för att undersöka hur miljön vi lever i påverkar vår hälsa. Miljöhälsoenkäten genomförs nationellt var 4:e år, varannan gång riktar den sig till barn och varannan gång till vuxna. Denna gång var målgruppen vuxna. Det är också den en tvärsnittstudie med frågor om miljörelaterad hälsa och hälsobesvär, faktorer relaterade till bostaden som mögel, ventilation, bullernivå mm, exponering för sol, vattenkvalitet, mobiltelefonanvändning etc. Det skrivs just nu en regional, deskriptiv rapport, för Jönköpings, Östergötlands och Kalmar län. Möjligheter till fördjupning efter önskemål i samråd med projektgruppen.
 
